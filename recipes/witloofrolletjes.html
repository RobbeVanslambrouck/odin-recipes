<!DOCTYPE html>
<html lang="nl">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>witloofrolletjes</h1>
    <p><a href="../index.html">home</a> > witloofrolletjes</p>
    <img src="https://images.vrt.be/dako2017_1600s_j75/2017/03/06/efe1b336-024e-11e7-8f5f-00163edf48dd.jpg" alt="een bord met witloofrolletjes en aardappelpuree">
    <h2>Beschrijving</h2>
    <p>
        Vlaams witloof gewikkeld in gekookte hesp, 
        overgoten met een rijkelijke kaassaus
        en met een krokant kaaskorstje erbovenop. 
        Alleen al de omschrijving van deze terechte winnaar
        van het ‘zilver’ geeft een mens het water in de mond.
        De witloofrolletjes smaken op hun best met aardappelpuree.
    </p>
    <h2>stappen</h2>
    <ol>
        <li>Met de punt van een aardappelmesje verwijder je het taaie gedeelte onderaan de witloofstronkjes. Snij een ronde inkeping, zodat er geen blaadjes loskomen.</li>
        <li>Smelt een klontje boter in een brede kookpot op een matig vuur. Schik de stronkjes witloof in de bruisende boter en kruid ze met een snuif zout, wat versgemalen peper en vers geraspte nootmuskaat. De liefhebbers kunnen er ook een voorzichtig snuifje suiker over strooien.</li>
        <li>Laat de stronkjes heel even bakken en schenk er vervolgens water bij, tot het witloof half onder staat.</li>
        <li>Knip of scheur een rondje uit een vel bakpapier, ter grootte van de pot met witloof. Leg het papier pal bovenop de groente en stoof de stronkjes beetgaar.  Prik af en toe in een stronkje om de garing te controleren.  Dikke stronkjes zullen langer moeten garen.</li>
        <li>Laat zoveel mogelijk kookvocht uit het witloof lekken. Knijp ook even in de stronkjes. (Je wil geen eindresultaat met een waterige kaassaus.) Bewaar het vocht waarin de stronkjes stoofden!</li>
        <li>Rol de stronken één voor één in een dikke snee gekookte ham (of enkele dunne plakjes). Schik de rolletjes in een grote ovenschaal.</li>
        <li>De basis van de saus is een klassieke roux. Smelt daarvoor de boter in een pot op een matig vuur en voeg de bloem eraan toe. Laat het mengsel al roerend opdrogen, maar kijk uit dat de roux niet aanbakt.</li>
        <li>Zodra je een biscuitgeur ruikt, schenk je het restje kookvocht van het witloof én de melk in de pot. Blijf geduldig doorroeren met een garde tot de saus bindt. Na voldoende lang roeren, bekom je een gladde lichtgebonden bechamelsaus.  Laat de saus heel kort koken.  Vermijd een te dikke saus.  Om ze meer vloeibaar te maken, voeg je wat extra melk toe.</li>
        <li>Neem de pot weg van het vuur. Meng de gemalen kaas door de warme saus tot de sliertjes erin weggesmolten zijn. Hou een deel van de kaas opzij voor de afwerking.</li>
        <li>Kruid de saus naar smaak met peper, zout en muskaatnoot. Voeg er een bescheiden scheutje citroensap aan toe.  Een scheutje citroensap doet wonderen.  Het beetje zuur geeft de saus meer 'diepte' en zet aan om er met eens zoveel smaak van te blijven eten.</li>
        <li>Verhit de ovengrill.</li>
        <li>Giet de warme kaassaus over de witloofrolletjes totdat ze er bijna helemaal in baden.</li>
        <li>Strooi de rest van de gemalen kaas gelijkmatig over de ovenschotel.</li>
        <li>Plaats het gerecht 10 tot 15 minuten onder de hete grill tot er een goudgeel korstje verschijnt en de saus langs de randen bubbelt.</li>
        <li>Schil de aardappelen en kook ze gaar in water met een snuif zout.</li>
        <li>Stamp de aardappelen fijn en voeg een klont boter toe, een ei en een scheutje melk. Roer tot je een smeuïge puree krijgt.</li>
        <li>Proef en kruid de aardappelbereiding met zout en eventueel wat vers geraspte nootmuskaat.</li>
    </ol>

    <a href="../index.html">Ga terug</a>
</body>
</html>